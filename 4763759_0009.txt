Quum collega noster honoratissimus et doctissimus Joh. Gottl. Zetzsche, professor illustris gymna-
sii Altenburgensis, hoc tempore valetudine ita esset praepeditus, ut eam, quam inchoaverat, com-
mentationem ad finem non posset perducere, eo lubentius equidem, quamvis admodum paucae heb-
domades anni scholastici reliquae essent, hoc solemne scribendi munus suscepi, quod hac occasione
oblata mihi observationibus illis criticis in Sophoclis Antigonam et Oedipum Regem superiore anno
editis novas aliquas jam in ejusdem poetae Oedipum Coloneum licebat addere.

Videtur autem hodie, postquam tot doctissimi viri saepe frustra operam in fabulis Sophocleis
emendandis consumserunt 1), sane, ut Horatii verbis utar, opus esse plenum aleae novas conjecturas
in illas tragoedias in medium proferre. At quis nescit, praesertim ex quo codice Laur. A accu-
ratius collato poetae verbis quasi novum fundamentum quoddam substratum est, carmina illa Judicio
doctorum omnium aetatum hominum probatissima adhuc innumeris maculis librariorum culpa in-
quinata esse 2)? Quo quis igitur acriore Sophoclis amore flagrat, eo Justiorem et apud se et apud
alios excusationem habebit, si alieno infortunio non deterritus ³), quantum ipsi licet, in pristina
huius praeclarissimi poetae verba summo studio inquirere pergit. Atque quum nemo horum stu·
diorum exsistat amicus, quin, et si unum tantum Sophoclis locum adhuc depravatum in pristinam
integritatem videat restitutum, toto pectore gaudeat atque laetetur 4), fortasse mihi quoque sperare
licet operam a me in Sophocle positam aequis judicibus haud prorsus ingratam sore.

V. 9 ἀλλ’, ὦ τέκνον, θάκοισιν εἶ’ τινα βλέπεις
ἢ πρὸς βεβήλοις ἢ πρὸς ἄλσεσιν θεῶν,
στῆσόν με κᾶξίδρυσον. ’

Multum negotii hi versus interpretibus ob dativum θάκοισιν facessiverunt. Nam jam pridem
et jure quidem explosa est sententia eorum, qui ut Brunckius hunc locum vertera-nt: si quem Ιιο-
minem vides vel profana in exedra sedentem. Neque enim de homine est sermo , sed de sede, in
qua Oedipo itinere fesso requiescere liceat. Fuerunt autem alii, qui ut Elmslejus θάκοισιν ἢ πρὸς
βεβήλοις, εἴ τινα θᾶκον βλέπεις construerent vel cum Reisigio θάκοισιν ὡς πυθοίμεθα jungerent.
Rectissime vero G. Hermannus hanc utramque construendi rationem improbavit. Nihil igitur re·
stitit nisi statuere θάκοισιν ex alio verbo corruptum esse. Huius opinionis fere omnes recentiores
editores fuerunt mira concordia Seidleri conjecturae θάκησιν assensi. Quamquam negari non
potest nomine θάκησιν sententiam plane accommodatam effici, tamen omnino non constat, num um-
quam Graecis istud substantivum θάκησις in usu fuerit. Nam illud ἑνθάκησις, quod Phil. v. 19

¹) Rectissime de hac re Spengelius Philol. vol. XIX, p. 437: Wer dic Geschichte des Sophokleischen Textes
in diesem Jahrhundert kennt und grossentheils mit erlebt hat, weiss auch den Unterschied von einst und jetzt3
yearbeitet warde viel, qewonnen weniy.

²) Idem Spengelius l. 1.: es hat sich inzwischen festgestellt, dass der Text weit weniyer rein erhalten sei,
ale man vordem qlaaecbte.

³) Sane deterrere possunt, quae Spengelius l.l. de Nauckii conjecturis palam profitetur: Von den mehr ale
hundcrt Vorsehlctqen Nauck-‘⁸ kann ich nur eine Acaderaemq fiir riehtiq halten (wohl nieht deswegen, weil ich sie
lang-st selbst gemacht hatte), niimlich O. O. 654 μ’ ὁρᾶν fiir με δρᾶν.

⁴) Sic Spengelius l. 1. p. 438 de conjectura illa. a Machlyo in O. C. v. 321 proposita gavisus est his additis
verbis: cin einziqcr sole-ker Fund, er lcomme, von wem er wolle, erfrcut und entechoedigyt fiir Imndert Mieeqeburten.

