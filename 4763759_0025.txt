19

quasi ante dicta iterum repetem, in eo hoc quidem loco offendere nequeo. Ceterum omittere nolo
Philol. vol. XV, p. 114 ab Engero conjecturas Martini φίλ’ εἷ vehit& μοι θανόντι· καὶ γὰρ ζῶντί
y' οὐκέθ’ &gamo et Hertelii σφώ d’ εὖοδοίη Ζεὺς ταφὴν τελεῖν ἐμοί in medio propositas esse.
Quid vero de ipso Engero statuam ambos hos versus expellente non opus est dicere.
V. 1443 ταῦτα δ’ ἐν τῷ δαίμονι
καὶ τῇδε φῦναι χᾶτὲρᾳ.

Recte requisivit Nauckius pro φῦναι verbum factivae potestatis. 'Meinekius quoque ei assen—
tiri videtur. Ille vero κρᾶναι, hic φῆναι scribere voluit. Propter antecedentem syllabam δε magis
videtur commendari δοῦναι, verbum' huic loco accommodatissimum.

V. 1488 τί δ’ ἣν ,θέλοις τὸ πιστὸν ἐμφῦναι (poetri,-

Ab editoribus duae huius versus interpretationes sunt propositae. Alteri scholiastae ad-
stipulati ab Antigona sive choro Oedipum arcanum illud rogari, quod hic oum Theseo communicaturus
sit, alteri a choro sive Antigona causam ex illo quaeri statuunt, cur Theseo adveniente mentis
compos esse velit. Ab hac sententia steterunt et Musgravius, qui perperam τὸ πιστὸν in τὸ πι-
νυτὸν mutavit, et Jacobsius, qui bene τὸ πιστὸν explicavit τὸ ὀρθὸν τῆς φρενὸς, inconcussum
mentis statum, cui quis confidere possit. Qui contrariam defenderunt interpretationem, in ἐμφῦναι
offenderunt multasque huius verbi emendationes frustra tentaverunt, Hermannus ἐμφῦσαι retento
φρενί, Nauckius ἐμφῆναι addubitato φρενί, Meinekius ἐμφῆναι λόγῳ vel ἐμφῦσαι λόγῳ scribentes,
Ut quid ipse sentiam, statim in medium proferam, fateor utriusque partis criticos veri aliquid vi-
disse. Jacobsium laudo, quod sententiam huius loci unus omnium rectissime explicavit, illos non
vitupero, qui codicum lectionem ἐμφῦναι impugnaverunt. Quaero vero ex omnibus, qui his stu·
diis dant operam, num quis umquam ex verbis Oedipi v. 1486 sq. concludere potuerit illum arca-
num aliquod Theseo commisurum fuisse, quum propter multas alias res Thesei adventum posset
exoptare. Et si re vera, pergo, Antigona vel chorus scivisset Oedipum cum Theseo arcanum com-
municare velle, num ideo putandum est illos tam importunos futuros fuisse, ut arcanum, dico ar·
canum, certo ipsis non destinatum, ex Oedipo quaererent. Quae quum ita sint, φρενὶ mihi salvum,
ἐμφῦναι -autem in ἐμμεῖναι mutandum videtur, quod quam saepe a librariis falso sit lectum in
obs. crit. ad Soph. Oed. Reg. v. 1225, p. 12 exposui.

V. 1489 ἀνθ’ ὧν ἔπασχον εὖ, τελεσφόρον χάριν
δοῦναί σφιν, ἥνπερ τυγχάνων ὑπεσχόμην.

Nauckius rectissime τυγχάνων interpolatum esse censuit. Frustra contra alii interpretes in
hoc verbo defendendo multam operam consumserunt. Quam falsum sit quod nunc legitur, optime,
ut ubique, cognosci poterit vera lectione restituta. Haec autem sine dubio respecto v. 582 h. f.
ὅταν θάνω ἐγώ καὶ σύ μου ταφεῠς γένη est αν θανών.

V. 1533 χοῦτως ἆὸῇον τήνδ’ ἐνοικήσεις πόλιν
σπαρτῶν ἀπ’ ἀνδρῶν,

Duo exstiterunt viri, qui in his versibus offenderent, Schaeferus‚ qui σπαρτῶν ὕπ’ ἇν-
δρῶν scribendum esse putaret, et Blaydesius, qui pro τήνδ’ ἕνοικήσεις vellet τήνδ’ ἂν οἶκήσαις.
Neutri equidem possum assentiri. Verissime autem de Blaydesii conjectura Meinekius ad Electr.
v. 798 monuit. Nihilominus et ipse haereo in verbo ἐνοικήσεις cum praepositione ἀπὸ inconcinno
modo conjuncto. Accedit quod verbum ἐνοικεῖν quantum sciam nullo alio loco apudSophoclem le—
gitur aliusque verbi videtur explicatio esse. Postulamus autem verbum, cui tuendi et defendendi
inest notio. Tale facillima mutatione parabimus verba Τ ΗΝΔΕΝ ΟΙΚΗΣΕΙΣ in haec quatuor di-

