10

Theseus Oedipum jam allocutus est; ipsius vero nomeu in apodosi demum posuit. Cogitemus
igitur Theseum inter loquendum statim verbis εἰ δ’ ad Oedipum se convertisse.
V. 658 πολλαὶ δ’ ἀπειλαὶ πολλὰ δὴ μάτην ἔπη ’
θυμῷ κατηπείλησαν, ἀλλ’ ὁ νοῦς ὅταν
αὑτοῦ γένηται, φροῦδα τάπειλήματα.

Solus is, qui non ignorat, quot et quam absurdae opiniones saepissime in rebus simplicissimis
a criticis excogitatae sint, fieri potuisse intelliget, ut tot, quot exstant, in hunc locum pravissimae
conjecturae promulgarentur. Nisi mihi chartae parcendum esset, lectorum delectandorum causa
omnes horum versuum lectiones inde ab Aldi temporibus propositas hoc loco recenserem. Pro-
fecto esset opera iis non inutilis, quorum oculi librorum usu ita obtusi doctrinaeque farragine sic
impediti sunt, ut simplicissima quaeque vel ante ipsos pedes posita videre nequeant. — Probe
quidem Meinekius eos viros doctos laudavit, qui illas minantes minas mirati sint, nihilominus ta-
men falsissime καιηπείλησαν glossema alius verbi e. c. κατεξέηνευσαν habuit. Tali autem artificio
prorsus hic non opus est. Quaeramus potius, quid omnino aliquid minari possit. Nihil profecto
praeter homines aut verba. Quum de hominibus hoc loco sermo non sit, verba minata esse statui
necesse erit. Quod si ita est, πηλλαὶ cl' ἀπειλαὶ in πολλὰς ‹)'’ ἀπειλὰς et κατηπείλησαν in κα-
τηπείλησεν mutanda erunt. Vertere autem licet locum a nobis restitutum, qui ob alliteratiouem
per complura verba continuatam notabilis est, sic germanice: woh! haben ve'elmals Woree der
Dronunyen nmncherlet' «lem Zorn zu Folqe sehon verqebla'ch yearolaet. Est quasi hic locus, ut hac
imagine utar, fabula de minis, quae hic ut ira et mens tamquam homines repraesentantur. Liceat
mihi eam enarrare. Ira, quum exardescit, mentem capit, ut jam sui non compos sit, et verba
appellat, ut minas jactent. At mens diu irae imperium non tolerat sensimque se recolligit. Quod
simul factum est, cito aufugiunt minae verbis ante jactatae. -— Alliteratio, quam in his versibus
invenimus de quaque conferas Goettling. ed. ΙΙ. Hesiod. p. XXXIII sq., documento esse potest
Theseum re vera fabulam vel proverbium, quod Graecis in ore erat, in mente habuisse. Nemo
autem de significatione dativi θυμῷ amplius poterit dubitare, qui ethicus ille est, quem vocant, de
quo vide Bernh. synt gr. p. 85. Ceterum compara h. f. v. 1281 sqq. et M. Seyffert ad Antig.
v. 718 in Jahn Ann. 1863, p. 495 sq.

V. 776 ὥσπερ τις εἴ σοι λιπαροῦντι μὲν τυχεῖν
μηδὲν διδοίη μηδ’ ἐπαρκέσαι θέλοι.

Quamquam plerique Sophoclis loci vitio depravati hodic jam notati sunt, tamen etiamnunc
aliquot exstant, de quorum integritate nemo adhuc dubitavit. Intcr hos est idem ille versus re-
ferendus, quem supra typis exhibuimus. Vehementer mirandum cst, quod nemo in infinitivo verbi
τυχεῖν offendit. Nonne prorsus inutile erat ac supervacaneum ad λιπαρεῖν, quod ctiam v. 1201
h. f. absolute usurpatum est, addere τυχεῖν, quod ne aptum quidem huic loco est? Neque enim
τυχεῖν, sed δοῦναι exspectatur. At ne hoc quidem tam nude positum ullo modo posset satisfacere.
Nam aut tale generale verbum omnino omittendum erat aut cae ipsae res nominatim indicandae,
quae a supplice rogantur. Quare meo quidem judicio istud τυχεῖν orationem Sophoclis prorsus
dedecet. At, quid, inquiat quispiam, jam faciendum est? Meminerimus veteribus poetis omnes
res, quas vel narrant vel describunt, quasi imagines ita ante animi oculos obversatas esse, ut in
narrandis his rebus nihil facerent, nisi ut, quae intuerentur, quasi depingerent et imitarentur. Sic hoc
quoque loco Sophocles Creontem fortasse in itinere calamitate aliqua laborantem auxilioque desti-
tutum in solo Jacentem et alium, qui casu eodem itinere incesserat, in illum incidentem tinxit. Ut

